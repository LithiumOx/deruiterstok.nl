<article class="prose md:prose-lg lg:prose-xl mx-auto p-5 rounded-box bg-base-300 ">
	<h1 id="de-ruiterstok-nieuwsbrief">De Ruiterstok - Nieuwsbrief</h1>
	<!-- <hr /> -->
	<blockquote>
		<p>16-02-2022</p>
	</blockquote>
	<h2 id="-algemeen-">ℹ️ Algemeen:</h2>
	<p>
		Op dit moment heeft de Ruiterstok 43 leden en dat is fantastisch nieuws. We hopen dat we het
		ergste gehad hebben met Corona zodat we vanaf nu gewoon om de zaterdag open kunnen. Onze leden
		zijn voornamelijk in de leeftijdscategorie 10 t/m 15 jaar. We hopen deze groep lang bij ons te
		houden om zo tot meer leden, en meer vrijwilligers te komen.
	</p>
	<h2 id="-programma-">🗓 Programma:</h2>
	<p>
		Het programma wordt gedeeld via de mail, facebook, instagram en de site (deruiterstok.nl). Deze
		laatste is nog “under construction” maar wordt heel gaaf. Voor de komende periode is dit het
		geplande programma:
	</p>
	<ul>
		<li>26 Feb → Krav Maga demo / instructie</li>
		<li>12 Mrt → Bugs life (insectenhotel bouwen &amp; plaatsen)</li>
		<li>26 Mrt → Karten</li>
		<li>
			9 Apr → Oudermiddag/avond voor ouders! (Blok je agenda en zoek alvast een oppas voor de
			kinderen 😉)
		</li>
	</ul>
	<h2 id="-piet-en-hennie-glijn-fonds-">🎗 Piet en Hennie Glijn Fonds:</h2>
	<p>
		We hebben een bijdrage gevraagd voor de aanschaf van een pooltafel voor in de Ruiterstok. Deze
		is gehonoreerd dus binnenkort kun je lekker poolen in de Ruiterstok.
	</p>
	<h2 id="-huisvesting-">🏚 Huisvesting:</h2>
	<p>
		Er hebben verschillende gesprekken plaatsgevonden over de huisvesting van verschillende clubs,
		verenigingen en stichtingen in het dorp. Daaruit is voortgekomen dat het voor de hand ligt dat
		de Ruiterstok hier een hoofdrol in gaat spelen vanwege de locatie en mogelijkheden, en het feit
		dat dit pand al van de gemeente is. We houden je op de hoogte van de ontwikkelingen!!
	</p>
	<h2 id="-ouderavond-">💃🕺 Ouderavond:</h2>
	<p>
		Op 9 april is er een ouderavond. Natuurlijk onder voorbehoud, en met inachtneming, van de dan
		geldende Coronaregels. Als het is toegestaan zal deze avond gewoon om 20:00 beginnen en tot
		24:00 duren. Als dit niet mag gaan we mogelijk al aan het eind van de middag beginnen! Blokkeer
		je agenda alvast voor deze gezellige bijeenkomst! Verdere informatie volgt nog.
	</p>
	<h2 id="-openstelling-voor-heule-oude-kinderen-">🆔 Openstelling voor heule oude kinderen:</h2>
	<p>
		Nu er geen café meer is zullen wij wat vaker en regelmatiger avonden opengaan voor de “oudere
		jeugd” van 18 t/m 88 jaar. Het komt de leefbaarheid van het dorp ten goede als er een plaats is
		waar iedereen samen kan komen. Wij vinden het leuk om daar een rol in te spelen. Natuurlijk
		vinden we het ook top als daarmee onze kas wat extra gespekt kan worden om de leuke uitjes voor
		de leden te kunnen blijven organiseren. Heb je als ouder ideeën over de invulling van zo’n avond
		of wil je deze (mede) organiseren? Meldt dat even bij ons!!
	</p>
	<h2 id="-herhaalde-oproep-vrijwilligers-">🆘 Herhaalde Oproep vrijwilligers;</h2>
	<p>
		Tot slot: wij merken dat het enthousiasme onder onze leden giga groot is. Het is prachtig om te
		zien hoe kinderen spelen, omgaan, elkaar tolereren en veel lol hebben. Wij zijn van mening dat
		De Ruiterstok een belangrijke rol speelt in de opvoeding en ontwikkeling van deze kinderen. Ben
		jij dat met ons eens? Meld je dan alsjeblieft aan als vrijwilliger via
		vrijwilligers@deruiterstok.nl!
	</p>
	<p>
		Want met het groepje waar we het nu mee doen merken we dat het voor het mooie net te veel werk
		is. Uiteindelijk willen we er naar toe dat de kinderen die nu lid worden in de loop van de tijd
		ook leiding lid en/of bestuurslid worden. Dat betekent dat we daar nu in moeten investeren.
	</p>
	<p>Heb je vragen over deze nieuwsbrief of vragen over de Ruiterstok in het algemeen?</p>
	<p>Mail ons op <strong>info@deruiterstok.nl</strong></p>
</article>

<style>
	p {
		@apply font-sans text-lg;
	}
</style>
